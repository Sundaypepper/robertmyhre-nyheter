---
title: "Lærlingordning kunne benyttes som tildelingskriterium"
date: 2018-04-13
excerpt: " Lindesnes gjennomførte en konkurranse om drift og vedlikehold av veier og kommunale anlegg, som ble klaget inn for KOFA (sak 2018/82). Et av tildelingskriteriene var &quot;lærlingebedrift&quot;, vektet 15 %. Kriteriet ble forklart slik: «Entreprenører som er en offentlig godkjent lærlingebedrift..."
image: "https://static.wixstatic.com/media/fc4334_00d74c57ade44ba9a593a92d8d8ec80b~mv2.jpg/v1/fill/w_833,h_310,al_c,lg_1,q_80/fc4334_00d74c57ade44ba9a593a92d8d8ec80b~mv2.jpg"
---

![](https://static.wixstatic.com/media/fc4334_00d74c57ade44ba9a593a92d8d8ec80b~mv2.jpg/v1/fill/w_125,h_46,al_c,q_80,usm_0.66_1.00_0.01,blur_2,enc_avif,quality_auto/fc4334_00d74c57ade44ba9a593a92d8d8ec80b~mv2.jpg)

Lindesnes gjennomførte en konkurranse om drift og vedlikehold av veier og kommunale anlegg, som ble klaget inn for KOFA (sak 2018/82). Et av tildelingskriteriene var "lærlingebedrift", vektet 15 %. Kriteriet ble forklart slik: «Entreprenører som er en offentlig godkjent lærlingebedrift og som har lærlinger i arbeid vil bli vektet høyere enn de som ikke har.» Spørsmålet var om dette kunne benyttes som et tildelingskriterium.

Kommunen forklarte for KOFA at kontraktens hovedelement gjaldt utførelsen av de konkrete arbeidene, herunder kantklipping, feiing og veihøvling, som denne klagen gjelder. Videre mente kommunen at det var relevant å benytte arbeidskraft med fag- eller svennebrev til de nevnte arbeidene, herunder anleggsmaskinførere og vei- og anleggsarbeidere, og dermed også lærlinger som ønsker å oppnå fagbrev i disse fagene.

KOFA la til grunn at tildelingskriteriet var lovlig, siden både anleggsmaskinfører og vei- og anleggsarbeider eksisterer som egne fag med mulighet for å oppnå fagbrev, og at det var relevant å benytte lærlinger på arbeidene.

[#lærling](https://www.robertmyhre.no/nyheter/hashtags/l%C3%A6rling)