---
title: "Open Data sikrer digital tilgang til offentlige anskaffelser"
date: 2025-07-07
excerpt: "En fersk dom fra EU-domstolen, C-336/23.,  gir viktig klarhet om forholdet mellom åpne data-regler og beskyttelse av forretningshemmeligheter i offentlige anskaffelser.EUs regler om Open DataEUs regler om Open Data innebærer at: 1. Du ber om innsyn i kontraktsdokumenter (offentlighetsloven)2. Du ..."
image: "https://static.wixstatic.com/media/fc4334_fbc9fed4e4c44da7a31894cf75d54740~mv2.jpg/v1/fill/w_720,h_960,al_c,q_85/fc4334_fbc9fed4e4c44da7a31894cf75d54740~mv2.jpg"
---

![](https://static.wixstatic.com/media/fc4334_fbc9fed4e4c44da7a31894cf75d54740~mv2.jpg/v1/fill/w_130,h_173,al_c,q_80,usm_0.66_1.00_0.01,blur_2,enc_avif,quality_auto/fc4334_fbc9fed4e4c44da7a31894cf75d54740~mv2.jpg)

En fersk dom fra EU-domstolen, *C-336/23., * gir viktig klarhet om forholdet mellom åpne data-regler og beskyttelse av forretningshemmeligheter i offentlige anskaffelser.

### EUs regler om Open Data

EUs regler om Open Data innebærer at:

- Du ber om innsyn i kontraktsdokumenter (offentlighetsloven)

- Du får innsyn (minus forretningshemmeligheter)

- Open Data-reglene sikrer at du kan få dette i alle eksisterende format, pdf, Excel, CSV/JSON

- Kostnadsfritt eller billig gjenbruk for analyse/innovation

Disse reglene kan være helt avgjørende for mulighet for å utvikle gode AI-modeller for datautviklere.

### SAKEN I KORTE TREKK

Det kroatiske postselskapet HP nektet å utlevere byggekontrakter og betalingsattester etter en forespørsel om innsyn. Selskapet hevdet informasjonen utgjorde forretningshemmeligheter.

Datatilsynet påla utlevering, men postselskapet anket med påstand om at EU's Open Data-direktiv skulle gi dem rett til å nekte utlevering.

**EU-domstolens svar var krystallklart: NEI.**

### HVA BETYR DETTE FOR DEG SOM INNKJØPER?

** Forretningshemmeligheter er fortsatt beskyttet**

- EU's Open Data-direktiv skaper IKKE nye rettigheter til innsyn

- Nasjonal lovgivning (offentlighetsloven) styrer fortsatt hva som kan kreves utlevert

- Forretningshemmeligheter fra leverandører er fortsatt unntatt fra innsyn

**To separate prosesser**

- Rett til innsyn: Reguleres av offentlighetsloven

- Gjenbruk av data: Reguleres av EU's Open Data-regler

Disse er juridisk adskilte. Open Data-reglene gjelder kun for informasjon som allerede er offentlig tilgjengelig.

**Praktiske konsekvenser for anskaffelser**

- Du kan fortsatt love leverandører konfidensialitet for sensitive opplysninger

- Konkurrentinformasjon, priser og tekniske løsninger kan beskyttes som før

- AI-utviklere og andre kan ikke bruke EU-regler til å kreve tilgang til beskyttede data

### SLIK HÅNDTERER DU FORESPØRSLER

**Når noen ber om innsyn i anskaffelsesdokumenter:**

- Vurder først offentlighetsloven - ikke EU's Open Data-regler

- Identifiser forretningshemmeligheter fra leverandører

- Gi innsyn i det som ikke er beskyttet

- Nekt innsyn i forretningshemmeligheter - med henvisning til offentlighetsloven § 13

**Når noen ønsker å gjenbruke allerede offentlige data:**

- Da gjelder EU's Open Data-regler

- Sørg for maskinlesbare formater

- Ikke diskriminer mellom brukere

- Krev kun kostnadsdekkende betaling

### VIKTIG Å HUSKE

**For AI-utviklere og tech-selskaper som ber om data:**

- De kan be om innsyn etter offentlighetsloven

- Men de får IKKE automatisk tilgang til forretningshemmeligheter

- Ønsker de tilgang til beskyttede opplysninger, må de inngå særskilt avtale med den aktuelle leverandøren

- EU's Open Data-direktiv hjelper dem ikke til å få tilgang til informasjon som er unntatt fra innsyn

### KONKLUSJON

Dommen styrker norske innkjøperes posisjon. Dere kan fortsatt beskytte leverandørenes forretningshemmeligheter og konkurrentsensitive opplysninger, samtidig som dere oppfyller åpenhetskravene der det er påkrevd.

**EU har bekreftet: Åpenhet ja - men ikke på bekostning av legitime forretningshemmeligheter.**